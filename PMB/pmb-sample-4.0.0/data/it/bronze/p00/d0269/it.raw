La Hopman Cup 2002 è stata la 14ª edizione della Hopman Cup, torneo di tennis riservato a squadre miste.
Vi hanno partecipato 8 squadre di tutti i continenti e si è disputata al Burswood Entertainment Complex di Perth in Australia,
dal 29 dicembre 2001 al 5 gennaio 2002. La vittoria è andata alla coppia spagnola formata da Arantxa Sánchez Vicario e Tommy Robredo,
che hanno battuto la coppia statunitense formata da Monica Seles e Jan-Michael Gambill.
